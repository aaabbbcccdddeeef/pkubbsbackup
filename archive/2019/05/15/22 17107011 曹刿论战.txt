#t 22 17107011 CoreM 2019-05-15 03:14:00 CoreM 2019-05-15 03:14:00
曹刿论战

#p 20224879 CoreM AMDYES 2019-05-15 03:11:48
十年春，齐师伐我。公将战，曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。
问：“何以战？”公曰：“衣食所安，弗敢专也，必以分人。” 对曰：“小惠未徧，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱， 虽不能察，必以情。”对曰：“忠之属也，可以一战。战则请从。”

