#t 22 17082544 douerwan 2019-04-28 00:12:00 Camford 2019-05-01 21:26:00
  国立西南联合大学纪念碑  

#p 20157874 douerwan 窦尔顽/燕园春呓 2019-04-28 12:26:47
平心而论，此文不堪咀嚼。一九四六，表面意气飞扬，其实元气已丧。颂国颂史，文笔凌厉，实狂乱自大，所拟不伦。世有挨揍八年山穷水尽而遂旋转乾坤者乎？有借回纥平安史而可称南渡恢复者乎？有毕业二千从军八百而称一士谔谔之民主堡垒者乎？终属颂圣一脉，宜乎冯氏操觚。唯南渡一词，我心实伤，每晨碑下过，遥想古今，赶紧再去访问几个月吧。
  国立西南联合大学纪念碑  
冯友兰撰文
闻一多篆额
罗庸书丹
中华民国三十四年九月九日，我国家受日本之降于南京。上距二十六年七月七日卢沟桥之变，为时八年；再上距二十年九月十八日沈阳之变，为时十四年；再上距清甲午之役，为时五十一年。举凡五十年间，日本所鲸吞蚕食于我国家者，至是悉备图籍献还。全胜之局，秦汉以来所未有也。
国立北京大学、国立清华大学原设北平，私立南开大学原设天津。自沈阳之变，我国家之威权逐渐南移，惟以文化力量与日本争持于平津，此三校实为其中坚。二十六年平津失守，三校奉命迁于湖南，合组为国立长沙临时大学。以三校校长蒋梦麟、梅贻琦、张伯苓为常务委员，主持校务。设法、理、工学院于长沙，文学院于南岳。于十一月一日开始上课。迨京沪失守，武汉震动，临时大学又奉命迁云南。师生徒步经贵州，于二十七年四月二十六日抵昆明。旋奉命改名为国立西南联合大学，设理、工学院于昆明，文法学院于蒙自，于五月四日开始上课。一学期后，文法学院亦迁昆明。二十七年增设师范学院。二十九年设分校于四川叙永，一学年后并于本校。昆明本为后方名城，自日军入安南，陷缅甸，乃成前方重镇。联合大学支持其间，先后毕业学生二千余人，从军旅者八百余人。
河山既复，日月重光，联合大学之战时使命既成，奉命于三十五年五月四日结束。原有三校即将返故居、复旧业。缅维八年支持之苦辛，与夫三校合作之协和，可纪念者盖有四焉。我国家以世界之古国，居东亚之天府，本应绍汉、唐之遗烈，作并世之先进。将来建国完成，必于世界历史居独特之地位。盖并世列强，虽新而不古；希腊、罗马，有古而无今。惟我国家，亘古亘今，亦新亦旧，斯所谓周虽旧邦，其命维新者也。旷代之伟业，八年之抗战，已开其规模，立其基础。今日之胜利，于我国家有旋乾转坤之功，而联合大学之使命与抗战相终始，此其可纪念者一也。文人相轻，自古而然；昔人所言，今有同慨。三校有不同之历史，各异之学风，八年之久，合作无间。同无妨异，异不害同；五色交辉，相得益彰；八音合奏，终和且平，此其可纪念者二也。万物并育而不相害，道并行而不相悖，小德川流，大德敦化，此天地之所以为大。斯虽先民之恒言，实为民主之真谛。联合大学以其兼容并包之精神，转移社会一时之风气，内树学术自由之规模，外来民主堡垒之称号，违千夫之诺诺，作一士之谔谔，此其可纪念者三也。
稽之往史，我民族若不能立足于中原，偏安江表，称曰南渡。南渡之人，未有能北返者。晋人南渡其例一也，宋人南渡其例二也，明人南渡其例三也。风景不殊，晋人之深悲；还我河山，宋人之虚愿。吾人为第四次之南渡，乃能于不十年间竟收复之全功，庾信不哀江南，杜甫喜收蓟北，此其可纪念者四也。联合大学初定校歌，其辞始叹南迁流离之苦辛，中颂师生不屈之壮志，终寄最后胜利之期望。校以今日之成功，历历不爽，若合符契。联合大学之终始，岂非一代之盛事，旷百世而难遇者哉！爰就歌辞，勒为碑铭，铭曰：
痛南渡，辞宫阙。驻衡湘，又离别。更长征，经峣嵲。望中原，遍洒血。抵绝徼，继讲说。诗书丧，犹有舌。尽笳吹，情弥切。千秋耻，终已雪。见仇寇，如烟灭。起朔北，迄南越。视金瓯，已无缺。大一统，无倾折。中兴业，继往烈。维三校，兄弟列。为一体，如胶结。同艰难，共欢悦。联合竟，使命彻。神京复，还燕碣。以此石，象坚节。纪嘉庆，告来哲。

#p 20163065 euio 耳目一心 2019-04-29 16:51:44
虽借美苏力，
光复终不易。
百年败战史，
胜迹实难觅。
#quote douerwan

#p 20163084 euio 耳目一心 2019-04-29 16:57:19
&gt;旋奉命改名为国立西南联合大学，设理、工学院于昆明，文法学院于蒙自，于[二十七年]五月四日开始上课。
&gt;河山既复，日月重光，联合大学之战时使命既成，奉命于三十五年五月四日结束。
五月四日始；
五月四日终。
堪为今日校庆之先声
#quote douerwan

#p 20163092 euio 耳目一心 2019-04-29 17:02:13
&gt;中华民国三十四年九月九日，我国家受日本之降于南京。上距二十六年七月七日卢沟桥之变，为时八年；
曾作一联：
三月亡华，七七梦断凄凄梦；
八年抗日，九九功成久久功。
#quote douerwan

#p 20163799 Atlantis 大风车 2019-04-29 21:32:16
”世有挨揍八年山穷水尽而遂旋转乾坤者乎？有借回纥平安史而可称南渡恢复者乎？有毕业二千从军八百而称一士谔谔之民主堡垒者乎？“，
豆捞三问很有辩证的味道，但撰者本意想必也只是一种愿景吧，难免会”颂“
#quote douerwan

#p 20166516 dddamge 小甜甜 2019-04-30 14:47:43
#DELETED
豆捞还有大散关的微信好友。
#quote douerwan

#p 20170790 Camford TARDIS 2019-05-01 21:26:19
豆捞莫不是看了我的签名档(￣▽￣)"
#quote douerwan

