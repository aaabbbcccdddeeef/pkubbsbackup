#t 72 16985883 chenov 2019-02-28 16:18:00 chenov 2019-02-28 16:18:00
历史笑话摘录

#p 19656869 chenov 喷子 2019-02-28 16:17:52
【1】唐中书令王铎，位望崇显。率由文雅，然非定乱才。出镇渚宫，为都统，以御黄巢。携姬妾赴镇，而妻妒忌，忽报夫人离京在道。铎谓从事曰：”黄巢渐似南来，夫人又自北至，旦夕情味，何以安处？“幕僚戏曰：”不如降黄巢。“
【2】（张敞）又为妇画眉，长安中传张京兆眉怃。有司以奏敞。上问之，对曰：“臣闻闺房之内，夫妇之私，有过于画眉者。”
【3】（高）澄尝侍帝饮，大举觞曰：”臣澄劝陛下。“帝不悦曰：”自古无不亡之国，朕亦何用此活！“澄怒曰：”朕，朕，狗脚朕！“澄使季舒殴帝三拳，奋衣而出。
【4】（高）澄勒兵入营，曰：”陛下何意反耶？臣父子功存社稷，何负陛下耶？“及将杀诸妃嫔，帝正色曰：”王自欲反，何关于我？我尚不惜身，何况妃嫔！“
【5】元帝皇子生，普赐群臣。殷洪乔谢曰“皇子诞育，普天同庆。臣无勋焉，而猥颁厚赉。”中宗笑曰“此事岂可使卿有勋邪？”

