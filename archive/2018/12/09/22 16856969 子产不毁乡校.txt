#t 22 16856969 Smallwei 2018-12-09 10:25:00 Smallwei 2018-12-09 10:25:00
子产不毁乡校

#p 19175561 Smallwei 红蓝魂 2018-12-09 10:25:01
郑人游于乡校⑴，以论执政⑵。然明谓子产曰⑶：“毁（20）乡校，何如⑷？”子产曰；“何为⑸？夫人朝夕退而游焉⑹，以议执政之善否⑺。其所善者，吾则行之；其所恶者，吾则改之。是吾师也，若之何毁之？我闻为忠善以损怨⑻，不闻作威以防怨⑼。岂不遽止⑽？然犹防川⑾也：大决所犯，伤人必多，吾不克救也；不如小决使道⑿，不如吾闻而药之也⒀。”然明曰：“蔑也今而后知吾子之信可事也⒁。小人实不才⒂。若果行此，其郑国实赖之（16），岂唯二三臣（17）？”
仲尼闻是语也，曰（18）：“以是观之（19），人谓子产不仁，吾不信也。”
手动@青岩

